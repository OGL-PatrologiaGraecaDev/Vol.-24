15 ΡΒιΕῐιἊΊῚΟ. l6

laudatas novisset, jam non septuaginta, sed ultra octoginta obliqua illa sedulitate laudas-
set. Testimonium porro illud ex secundo lnvectivarum num. 26, quamquam alios multo
magis sollicitat, non dissimulo. Opponit Hieronymo Ruﬁnus, quod multa ex Origenis li-
bris, qua: Christianas aures movissent, in interpretatione Latina aut penitus subtraxerit,
aut commodo sensu explicarit : cumque aliquot in hanc rem exempla adduxisset, ch,
inquit, et mille alia his similia in interpretationibus tuis, sive in his ipsis Homiliis (in Lucam)
sive in Ieremia, vel in Isau, maxime autem in Ezechiele subtraxisti. Hoc scilicet palmare est
argumentum ad Homilias in Isaiam Hieronymiante interpretationi ascribendas; nam et Ho-
milim sunt, quod nemo dubitarit, easque abs Hieronymo certo certius in Latinum ex Ada-
- manlio refusae, quas praecedunt proxime, ac subsequuntur in Jeremiam, et in Ezechielem.
Attamen non eam fuisse Ruﬁni mentem, nihilque illum de Homiliis in Isaiam cogitasse;
sed aliud voluisse Hieronymi scriptum in eum Pmphelam cavillari,et pro certo habeo, et
paucis demonstro. Scripserat S. Doctor ad Damasum tractatum, sive epistolam in nostra
recensione 18, de Seraphim quae Isaiae Visio est cap. sexto : eumque locum, ubi duo Sera-
phim stantia in circuitu throni, et clamantia describuntur, quae Origenes exposuerat Do-
minum nostrum Jesum Christum, et Spiritum sanctum, ille pro vetere ac novo Testamento
est interpretatus, illa sententia, in quam (ἓτωεὶ Latinique passim concesserant, multis im-
probata. Postea nec semel cum veluti Origenis symmystes injuriose ab aemulis traducere-
tur, quantum ab ejus placitis abhorreret, hoc ipso exemplo comprobavit. Id videre est cum
alibi, tum prtecipue epist. ΒΕ, ad Pammachium et Oceanum, num. 3, ubi, In lectione, in-
quit, Isaia, in qua duo Seraphim clamantia describuntur, illo (Origene) interpretante Filium
et Spiritum sanctum, nonne ego detestandam expositionem in duo Testamenta mutavi? Ha-
bctur liber in manibus ante viginti annos editus. Hic enimvero libellus est, seu tractatus de
Isaiae Visione, quem notat Ruﬁnus : haec Origeniana illa opinatio, quam ait, sibi permisisse
Hieronymum ab eo quem praeferebat sensu, ad meliorem convertere. Νυιιω hic Homilite
sunt in Isaiam : nihilque in eo laborandum ut in earum prima, quod facit Tillemontius, lo-
cum commoda interpretatione oblitum, aut plane diasimulatum reperias.
Sed ut, explosis quae illas astruebant argumentis, demum et causas nonnullas proferamus,
quibus constet, Hieronymo penitus abjudicandas : Optimum illud cum primis esse velim an—
tiquis scriptoribus internoscendis argumentum, quod ex stylo sumitur. Tum nae ille in Hie-
ronymiana lectione plane hospes sit, qui semilatinum, nequid plus dicam, interpretem, pro
Hieronymo habeat. Huetius, opinor, cum ex eo quaedam adduxit medias Latinitatis vocabula
ad praeconceptam Opinionem asserendam, quam potius everti ostendimus comparatione,
multo tamen illis sequiora callide dissimularit : quod genus sunt, ﬁguraliter, invenibile,
illud negotiorum, pro illud rei, magniloquax, sufﬁciens isto, pro hac contentus re, atque his
similia; hujus enim elegantiae totus est sermo reliquus, subobscurus, incompositus, ne de
syntaxi dicam aut agresti, aut ad Graecum ﬁcta pueriliter. Stylus iste, si quod sentio proti-
teri liceat, Ruﬁni est, quem et maxime Origenianis scriptis Latine interpretandis dedisse
operam, et barbarae locutionis tam saepe accusari scimus abs Hieronymo, ut de Graecis bo-
nis Latina fecisse diceretur non bona. Quod si rem acu tetigi, miror magis, Ruﬁnum ipsum _
propriis fetibus pro aliena sobole supponendis adhiberi ﬁdejussorem. Jam vero (qute alia
sunt rationum momenta, ut a Hieronymianis removeantur) S. Pater cum caetera in Catalogo
recensuerit, quae ex Origene fuerat interpretatus, Homiliarum in Isaiam numquam memi-
nit : neque integrum est opinari, post Catalogum manum earum interpretationi admovisse;
ab eo enim tempore Origeniana doctrina in haeresim prolabente, ita illam animo exSpuit,
ut confutare potius, quam Latinis propinare auribus deinceps studuerit. Ad haec in ipsis in
Isaiam Commentariis, cum subinde ejus versionis commemoranda: fuisset nedum occasio,
sed necessitas, numquam meminit: et in Prasfatione prioris libri cum ipsas laudet viginti-
quinque Homilias Origenis in hunc prophetam, ne verbo quidem ex illis novemgistas Latine
5 se redditas monet. Denique et Prologo carent Humilia: istae, quod unum esse discrimen ad
Hieronymianasah aliorum interpretationibus internoscendas notat Gelasius: carent quoque
mss. auctoritate, aut veteris alicujus testimonii suﬂ'ragio : atque ut semel dicam, ita abs
Hieronymi ingenio dissident, ut mirari non desinam, doctissimos viros habere illas pro
’Hicronymianis potuisse.
